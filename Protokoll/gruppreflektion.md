# Gruppreflektioner
Svara på var och en av frågorna nedan som grupp. MINST 100 tecken per fråga.

## Inledning
### Sammanfatta projektets syfte, samt era gemensamma mål
Vi ska lösa den angivna uppgiften i enlighet med Scrumban-metoden för att lära oss om metoden, att arbeta i team och lösa uppgiften smidigt utan att bränna ut oss.

### Hur upplevde teamet projektet initialt?
Kändes som ett stort projekt (mycket uppgifter att lösa). Mängden planering kunde kännas lite väl mycket (men värdet av planeringen blev tydligt när arbetet väl kom i gång).

## Planering och genomförande
### Beskriv hur ni inom teamet planerade projektet initialt
Vi gick igenom alla user stories och diskuterade fram confirmation-krav. Därefter satt vi i Figma och skapade wireframes/mockups och röstade om olika funktioner och designer. Vi funderade igenom mappstrukturen och gjorde ett flödesschema. Inför första sprint review gjorde vi en genomgång av våra cards och uppdaterade confirmation och bröt ner dem i mindre deluppgifter för att göra dem mer överskådliga och enklare att ta sig an. Efter mötet tog vi till oss av PO:s kommentarer och ändrade vår sprint planning i enlighet med synpunkterna eftersom vi kände att de var relevanta.

### Vilka steg har teamet tagit för att utveckla applikationen?
Vi delade upp den i flöden (proof of concept, beställningsflöde, betalflöde m.m.). Vi skapade en designskiss, samt en mappstruktur med grundkod som vi kunde använda för att snabbt komma i gång. Vi prioriterade uppgifterna, till en början utifrån de poängvärden de fick, men under sprint två snarare utifrån hur flödena såg ut. Vi skapade en del verktyg i form av funktioner som gick att använda på flera ställen i koden, liksom återanvändbar styling.

## Teamets utmaningar och lösningar
### Vika var de största utmaningarna för teamet?
Gruppen förlorade mycket tid i början på att gå igenom och försöka förstå en massa kod som sedan var tvungen att skrivas om från grunden ändå. Blev tajt med pushar strax innan deadlines.

### Hur löste eller hanterade teamet dessa utmaningar?
Gruppens medlemmar skrev om koden på ett sätt som de kände att de förstod och kunde arbeta med, och lät det andra ligga som referens. Vi satte en tidigare deadline för sista push inför andra sprint review, så att vi kunde hantera eventuella buggar och konflikter med större tidsmarginal.

### Vilka kompromisser inom teamet har ni gjort under projektets gång?
Att vi släppte koden som många kände att de inte förstod och kunde fråga skaparen om, utan i stället skrev om den. Att få välja good enough-lösningar i stället för våra mer komplicerade lösningar i det korta loppet, och lägga våra mer ambitiösa lösningar på framtiden.

## Teamets reflektion och utvärdering
### Vad lärde sig gruppen inom projektet?
Vikten av kommunikation (ger psykologisk trygghet) och planering, inklusive att ha en plan som är flexibel. Vår kommunikation gjorde att vi kände oss bekväma med att fråga om hjälp och att hjälp fanns tillgänglig under arbetstid. Det kändes inte jobbigt att sätta i gång inför dagen, utan det har varit så god ton att man har haft en positiv känsla. Att ha ett bra gruppkontrakt gjorde att vi visste vad som förväntades av oss. Det har gjort att det har känts lätt att arbeta, även när koden har varit svår.

### Hur kan gruppen förbättra sitt samarbete framöver?
Vi kommer inte på något just nu, men vi känner att scrum-metoden har bra metoder (t.ex. scrum retrospectives) som gör att eventuella behov kan mötas om och när de uppstår utifrån den dynamik vi har skapat under projektet.
