Mötesprotokoll (2025-03-07)

Närvarande:
- Adam
- Christian
- Oskar
- Lisa
- Rocky
  
Vid morgonmötet kl. 09:30 gick vi igenom något som Oskar hade skickat till oss efter samarbetet dagen innan. Han hade funderat på att vi kanske borde bryta ner våra userstories ytterligare, eftersom flera av dem innehöll uppgifter som egentligen kunde stå för sig själva. Detta var vi alla överens om. Vi valde också att sortera inom varje userstory för att identifiera vad som är högsta prioritet och vad som kan göras senare. Vi bestämde oss för att lösa detta innan mötet med Jesper kl. 10:30, istället för att fortsätta arbeta med våra Figmaskisser.
Vi arbetade med detta genom att Oskar delade skärm medan Christian läste upp varje userstory. Genom att göra det på detta sätt kunde vi även dubbelkolla att alla obligatoriska userstories finns i vår backlog.

Notater fra møtet med Jesper:
1. Beställningsflöde
2. Konceptflöde
3. Adminflöde
4. Användar-/loginflöde
Prioritera att få ut de absolut mest nödvändiga funktionerna för att kunden ska kunna beställa mat samt kolla upp vilka vi är och vad vårt koncept är. MVP/proof of concept så tidigt som möjligt. Sidan behöver inte vara funktionell utan kan räcka som en visualiserad sida för proof of concept.
Vi frågade Jesper om det vi undrade över gällande betalning. Han sa att det inte behövde göras så komplicerat, tanken var inte att det skulle likna en verklig betalningsprocess till 100%. Det kunde vara så enkelt som att ha en knapp som heter "ta mina pengar" och att man kommer till kvittot när man trycker på den. Poängen var att man under Scrumreview ska kunna visa hela beställningsprocessen.

Efter mötet gick vi tillbaka till att arbeta med våra Figma-skisser, och Oskar skapade en mappstruktur parallellt med detta. Därmed ligger våra filer redo för att vi ska kunna börja arbeta med dem på måndag.

Vi har under hela dagen arbetat parallellt i Discord via videochatt, vilket har fungerat mycket bra. Planen för nästa möte, som är på måndag kl. 09:30, är att färdigställa Figma-skisserna i större grad så att vi under dagen kan börja fördela uppgifter och komma igång med arbetet.

